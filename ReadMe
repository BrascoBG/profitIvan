Иван е програмист в американска компания и работи от вкъщи средно N дни в
месеца, като изкарва средно по M долара на ден. В края на годината Иван получава
бонус, който е равен на 2.5 месечни заплати. От спечеленото през годината му се
удържат 25% данъци. Напишете програма, която да пресмята колко е чистата
средна печалба на Иван на ден в лева, тъй като той харчи изкараното в България.
Приема се, че в годината има точно 365 дни. Курсът на долара спрямо лева ще
се подава на функцията.

Входни данни
На функцията се подават 3 аргумента:
• Работни дни в месеца - цяло число в интервала [5 … 30].
• Изкарани пари на ден - реално число в интервала [10.00 … 2000.00].
• Курсът на долара спрямо лева /1 долар = X лева/ - реално число в интервала
[0.99 … 1.99].

Изходни данни
На конзолата да се отпечата едно число – средната печалба на ден в лева.
Резултатът да се форматира до втората цифра след десетичния знак.
